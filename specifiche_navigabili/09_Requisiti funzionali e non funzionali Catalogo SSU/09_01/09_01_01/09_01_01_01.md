# 9.1.1.1. Gestione elenco Enti terzi

Le funzionalità relative alla gestione degli *Enti terzi* comprendono la ricerca, l'inserimento e la modifica di un *Ente Terzo* già presente del *Catalogo SSU*. 

Le funzioni di inserimento e modifica di un *Ente Terzo* presente nel *Catalogo SSU* DEVONO essere fruibili esclusivamente agli utenti del *Catalogo SSU* con profilo Admin, di contro la funzione di ricerca DEVE essere fruibile a tutti gli utenti del *Catalogo SSU*. 

Le richieste di accreditamento e l’eventuale accettazione della stessa vengono effettuate dal sistema di accreditamento delle istanze delle componenti del *Sistema degli Sportelli Unici* con cui il *Catalogo SSU* interagisce per il costante allineamento dell’elenco delle amministrazioni e dei sistemi informatici da esse utilizzati per implementare la componente *Ente Terzi*.  

Le funzionalità “Inserimento ente terzo” e “Modifica ente terzo” restano a disposizione dell’Admin per un’eventuale gestione manuale dei dati.

**Ricerca ente terzo**

Un Ente Terzo può essere ricercato all’interno del *Catalogo SSU* tramite uno o più parametri elencati di seguito:
-   ricerca per identificativo univoco (ID)
-   ricerca per recapito (PEC)
-   ricerca per codice IPA
-   ricerca per classe (tipologia ente)
-   ricerca per versione
-   ricerca per riferimento telematico (service)
-   ricerca per descrizione

**Inserimento ente terzo**

La funzione permette di aggiungere al *Catalogo SSU* una nuova amministrazione e il relativo sistema informatico *Ente Terzo*.  Il set minimo di parametri con cui DEVE essere invocato il servizio sono:

- recapito (PEC)
- codice IPA
- classe (tipologia ente)
- riferimento telematico (service)
- descrizione

**Modifica ente terzo**

La funzione di modifica DEVE essere fruibile esclusivamente dagli utenti con profilo Admin del *Catalogo SSU*.  È possibile modificare le informazioni legate ad un *Ente Terzo* (amministrazione e sistema informatico) presente all’interno del *Catalogo SSU* elencate in seguito specificando l’Identificativo Univoco:
-   recapito (PEC)
-   codice IPA
-   classe (tipologia ente)
-   riferimento telematico (service)
-   descrizione

La modifica di un *Ente Terzo* presente nel *Catalogo SSU*, comporta il versionamento del valore precedente la modifica: il *Catalogo SSU* DEVE aggiornare la versione per l’*Ente Terzo* modificato.

> vai a [ 9.1.1. Servizi del front-end layer](09_01_01.md)