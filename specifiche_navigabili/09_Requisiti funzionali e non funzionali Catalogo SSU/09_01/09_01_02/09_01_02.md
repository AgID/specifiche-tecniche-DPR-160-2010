# 9.1.2. Servizi del back-end layer

Di seguito sono descritti gli servizi esposti dal Catalogo SSU verso i fruitori dello stesso.

**Acquisizione informazioni accreditamento sportelli SUAP e relativi sistemi Front-office e Back-office**

Il sistema di accreditamento dei SUAP e il sistema di accreditamento delle istanze delle componenti *SUAP* dopo aver verificato ed accettato le richieste di accreditamento di un *SUAP*, corredate dalle informazioni riguardanti i *Front-office SUAP* e *Back-office SUAP* scelti, invocano il servizio del *Catalogo SSU* per il popolamento delle relative entità.

**Acquisizione informazioni accreditamento Enti terzi e relativo sistema Ente Terzo**

Il sistema di accreditamento dei SUAP e il sistema di accreditamento delle istanze delle componenti *SUAP* dopo aver verificato ed accettato le richieste di accreditamento di Amministrazioni coinvolte nei *Processi SUAP*, corredate dalle informazioni riguardanti il sistema *Enti terzi* utilizzato, invocano il servizio del *Catalogo SSU* per il popolamento delle relative entità.

**Servizi per la navigazione del catalogo SSU**

Il *Catalogo SSU* DEVE esporre tramite API i procedimenti, e le relative fattispecie ad essi correlati, opportunamente filtrati a seconda dei parametri di input della richiesta, come ad esempio comune, evento della vita, tipologia.

Per ciascun procedimento il *Catalogo SSU* DEVE esporre tramite API i Moduli Digitali e gli allegati relativi all’istanza presentata in relazione al *SUAP* a cui l’istanza è stata presentata.

Il *Catalogo SSU* DEVE esporre tramite API le entità che rappresentano gli uffici delle Amministrazioni coinvolte nei *Processi SUAP* e il relativo sistema *Enti terzi*, gli sportelli *SUAP* e i relativi sistemi *Front-office SUAP* e *Back-office SUAP* opportunamente filtrati a seconda dei parametri di input della richiesta.

Il *Catalogo SSU* DEVE inoltre garantire il recupero delle informazioni suddette attraverso API che permettono, in modalità BULK, di popolare le cache locali dei sistemi informatici realizzanti le componenti *Front-office SUAP*, *Back-office SUAP* e *Enti terzi*. 

Il *Catalogo SSU* DEVE realizzare il presente servizio implementando gli e-service indicati al paragrafo “8.5. e-service resi disponibili dal Catalogo del Sistema Informatico degli Sportelli Unici”.

**Generazione codice univoco istanza (CUI)**

Il CUI identifica univocamente una istanza, consiste di un progressivo, di un contesto e di una data oltre ad uno UUID di sistema. 

L’univocità del CUI è data dalla coppia progressivo-anno, pertanto è possibile avere due progressivi uguali ma in anni differenti. L’UUID sarà invece sempre univoco.

Il CUI sarà generato dal *Catalogo SSU* attraverso l’API di generazione contestualmente all’invio di una request da parte del *Front-office SUAP*, nella request sarà presente l'instance descriptor dell’istanza opportunamente generato dal *Front-office SUAP* senza la sezione del CUI. 

Contestualmente alla generazione del CUI il *Catalogo SSU* storicizza opportunamente l’instance descriptor. 

Il *Catalogo SSU* DEVE realizzare il presente servizio implementando gli e-service indicati al paragrafo “8.5. e-service resi disponibili dal Catalogo del Sistema Informatico degli Sportelli Unici”.

**Recupero descrittore istanza**

Il descrittore dell’istanza sarà recuperabile attraverso un API del *Catalogo SSU* che dato il CUI restituisce l’intero descrittore dell’istanza.

Il *Catalogo SSU* DEVE realizzare il presente servizio implementando gli e-service indicati al paragrafo “8.5. e-service resi disponibili dal Catalogo del Sistema Informatico degli Sportelli Unici”.

**Aggiornamento stato pratica**

L’API di AUDIT permette ai vari sistemi *Front-office SUAP*, *Back-office SUAP* e *Enti terzi*, di notificare al *Catalogo SSU* le interazioni a cui un’istanza è sottoposta. L’API oltre al CUI riceverà in input il messaggio che identifica l’azione che si sta dichiarando al *Catalogo SSU*.

Ciascuna chiamata all’API di AUDIT potrebbe, a seconda del messaggio, aggiornare lo stato amministrativo dell’istanza con relativo aggiornamento del descrittore istanza.

Il *Catalogo SSU* DEVE realizzare il presente servizio implementando gli e-service indicati al paragrafo “8.5. e-service resi disponibili dal Catalogo del Sistema Informatico degli Sportelli Unici”.

[9.1.2.1. Condivisione dati monitoraggio](09_01_02_01.md)

> vai a [9.1. Requisiti funzionali](../09_01.md)