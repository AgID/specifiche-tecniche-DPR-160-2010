# 9.2. Requisiti non funzionali

Al fine di garantire l’erogazione del servizio del *Catalogo SSU* con continuità e flessibilità ad evoluzioni future, il *Catalogo SSU* dovrà garantire i seguenti requisiti non funzionali

### 9.2.1. Flessibilità evolutiva

Il *Catalogo SSU* dovrà essere progettato e realizzato permettendo l’evolvibilità del software al fine di permettere di introdurre nuove funzionalità, di modificarne il funzionamento o di eliminare feature non più necessarie.

### 9.2.2. Portabilità

Il *Catalogo SSU* dovrà essere progettato e sviluppato in modo da avere un basso accoppiamento con la componente infrastrutturale così da poter effettuare eventuali operazioni di porting anche a fronte di adeguamenti software.

### 9.2.3. Modularità

Il *Catalogo SSU* dovrà essere suddiviso in moduli con l’obiettivo di disaccoppiare le componenti per garantirne l’evolvibilità e la sostituibilità delle stesse, in caso si rendano necessari upgrade tecnologici o infrastrutturali, attuando modifiche circoscritte.

### 9.2.4. Sicurezza

Le API esposte dal catalogo saranno definite nel rispetto delle:
-	“Linee Guida sull’interoperabilità tecnica delle Pubbliche Amministrazioni” adottate da AgID ai sensi lettera b) comma 3-ter articolo 73 del CAD, e delle
-   “Linee Guida Tecnologie e standard per la sicurezza dell’interoperabilità tramite API dei sistemi informatici” adottate da AgID ai sensi della lettera b) comma 3-ter articolo 73 e dell’articolo 51 del CAD.

L’autenticazione e l'autorizzazione dei sistemi informatici utilizzati dalle Pubbliche Amministrazione per l’accesso alle API definite è realizzato nel rispetto delle:
-   “Linee Guida sull’infrastruttura tecnologica della Piattaforma Digitale Nazionale Dati per l’interoperabilità dei sistemi informativi e delle basi di dati” adottate da AgID ai sensi dell’articolo 50-ter, comma 2 del CAD.

Il *Catalogo SSU* inoltre è realizzato seguendo le linee guida per lo sviluppo sicuro “Linee guida per lo sviluppo del software sicuro” adottate da AgID.

> vai a [9. Requisiti funzionali e non funzionali del Catalogo del Sistema Informatico degli Sportelli Unici](09.md)