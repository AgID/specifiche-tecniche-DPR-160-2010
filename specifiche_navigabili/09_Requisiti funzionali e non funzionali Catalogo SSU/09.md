# 9. Requisiti funzionali e non funzionali del Catalogo del Sistema Informatico degli Sportelli Unici

Il *Catalogo SSU* è la componente software che ha il compito di rendere disponibili alle componenti del SSU le informazioni necessarie per interoperare tra di loro assicurando:

- la registrazione delle componenti informatiche *Front-office SUAP*, *Back-office SUAP* ed *Enti terzi*, che aderiscono al Sistema Informatico degli Sportelli Unici;

- 	la consultazione dell’elenco delle componenti informatiche per l’individuazione dei relativi servizi;

-	le regole per lo scambio informatico delle informazioni tra le componenti informatiche di cui ai punti a), b) e c) del comma 3 dell’articolo 3 del decreto della Presidenza della Repubblica 160 del 2010.

La componente altresì è responsabile della generazione del codice univoco dell’istanza (CUI),  della sua  storicizzazione e della successiva registrazione degli eventi che determinano il cambio stato del processo.

Il *Catalogo SSU*, rende disponibile alle amministrazioni competenti le funzionalità per dare seguito al processo di popolamento dei contenuti riportato nella seguente “Figura 14. Processo di popolamento dei contenuti Catalogo SSU”.

![Figura 14. Processo di popolamento dei contenuti Catalogo SSU ](../../image/workflow-popolamento-metadati-catalogo.png)

Il Processo di popolamento dei contenuti SSU è caratterizzato dalle fasi di seguito riportate.

1.	Avvio richiesta inserimento contenuto, in cui un’Amministrazione competente presenta al *Catalogo SSU* il riferimento normativo e i contenuti non digitali da esso determinati che DEVONO essere inseriti nel *Catalogo SSU*. Il *Catalogo SSU* DEVE verificare che l’Amministrazione competente sia presente nell’elenco delle Amministrazioni competenti.
2.	Digitalizzazione contenuto non digitale, l’Amministrazione competente DEVE provvede alla digitalizzazione del contenuto da inserire nel *Catalogo SSU* nel rispetto delle presenti specifiche tecniche. L'Amministrazione competente PUO’ richiedere il supporto al *Catalogo SSU* per dare seguito alla presente fase.
3.	Verifica correttezza oggetti digitali, il *Catalogo SSU* DEVE verificare la corretta applicazione delle presenti specifiche tecniche. In caso di verifica negativa il *Catalogo SSU* DEVE darne comunicazione all’Amministrazione competente, che provvede alle necessarie modifiche degli oggetti digitali definiti. 
4.	Approvazione contenuto digitale, l’Amministrazione DEVE provvedere all’approvazione dei contenuti digitali da caricare nel *Catalogo SSU* confermando la corrispondenza degli stessi e il quadro normativo di riferimento. In caso di verifica negativa l’Amministrazione competente DEVE indicare al *Catalogo SSU* le difformità riscontrate.
5.	Registrazione contenuto digitale, viene inserito nel *Catalogo SSU* i contenuti digitali approvati dall’Amministrazione competente.

Il *Catalogo SSU* mette a disposizione i contenuti in esso inseriti ed a tal fine sarà coinvolto nei processi di comunicazione e trasferimento dei dati, in modalità telematica, assieme
- al sistema di accreditamento dei *SUAP*, con il quale dovrà interagire per acquisire i dati informativi dei sistemi informatici dei *SUAP* e degli *Enti Terzi*, compresi gli uffici comunali, partecipanti al *Sistema degli Sportelli Unici*.
- al sistema di accreditamento delle istanze delle componenti *SUAP*, con il quale dovrà interagire per acquisire i dati informativi relativi alle abilitazioni e le sospensioni temporanee, sulla base dell’esito della verifica di conformità alle presenti specifiche tecniche, dei sistemi informatici utilizzati: 

    - dai *SUAP* relativamente alle componenti *Front-office SUAP* e *Back-office SUAP* da essi utilizzate;
    - dalle Amministrazioni coinvolte nei *Processi SUAP*, compresi gli uffici comunali, relativamente alla componente *Enti terzi*.
- alle istanze delle componenti di *Front-office SUAP* e *Back-office SUAP* individuate dai *SUAP* oltreché con le istanze delle componenti *Enti terzi* utilizzate dalle Amministrazioni coinvolte nei *Processi SUAP*, compresi gli uffici tecnici comunali, che intervengono negli stessi *Processi SUAP*;
- alla Piattaforma Digitale Nazionale Dati (PDND interoperabilità), con la quale deve interagire per il recupero dei riferimenti degli e-service di ciascun *Front-office SUAP*, *Back-office SUAP* e *Enti terzi*;
-   al sistema *ComUnica* allo scopo di permettere la compilazione della SCIA contestuale alla Comunicazione Unica d’Impresa.

Il Catalogo SSU DEVE:
-   implementare il modello dati riportato al paragrafo “6.3. Metadati per istanziazione dei protocolli di comunicazione”;
-   implementare gli e-service indicati al paragrafo “8.5. e-service resi disponibili dal Catalogo del Sistema Informatico degli Sportelli Unici”.

[9.1. Requisiti funzionali](09_01/09_01.md)

[9.2. Requisiti non funzionali](09_02.md)

> vai a [Indice](../indice.md)
