## 7.3. Meccanismi di caching locale Front-office SUAP, Back-office SUAP e Enti terzi

Le componenti *Front-office SUAP*, *Back-office SUAP* e *Enti terzi* POSSONO effettuare il caching delle informazioni presenti nel *Catalogo SSU*.

La gestione dei metadati contenuti nel *Catalogo SSU* DEVE assicurare che ogni variazione degli stessi abbia effetto per le componenti *Front-office SUAP*, *Back-office SUAP* e *Enti terzi* a partire dalla *data di attuazione* e comunque non prima delle ore 00.00 del giorno successivo alla loro registrazione nel *Catalogo SSU*.

Le componenti *Front-office SUAP*, *Back-office SUAP* e *Enti terzi* che implementano meccanismi di caching delle informazioni recuperate dal *Catalogo SSU* soddisfano i seguenti requisiti:

[REQ_11]    le cache locali DEVONO essere invalidate alle ore 23.59 di ogni giorno;

[REQ_12]    le cache locali DEVONO essere allineate ai contenuti del *Catalogo SSU* a partire dalle ore 00.30 di ogni giorno;

[REQ_13]    i *metadati* relativi ad un singolo *procedimento SUAP* recuperati dal *Catalogo SSU* DEVONO essere utilizzati solo per istanze dello specifico *procedimento SUAP*.

Per permettere le implementazioni dei meccanismi di caching delle informazioni recuperate dal *Catalogo SSU* lo stesso catalogo soddisfa i seguenti requisiti:

[REQ_14]    le API rese disponibili dal *Catalogo SSU* DEVONO permettere alle componenti *Front-office SUAP*, *Back-office SUAP* e *Enti terzi* di recuperare i *metadati* relativi ad un *procedimento SUAP*;

[REQ_15]    le API rese disponibili dal *Catalogo SSU* DEVONO permettere alle componenti *Front-office SUAP*, *Back-office SUAP* e *Enti terzi* di verificare se una specifica versione dei *metadati* è ancora valida;

Le operation degli e-service implementati dal *Catalogo SSU* ed indicate al paragrafo “8.5.1. e-service per la consultazione dei metadati”  assicurano il soddisfacimento dei precedenti requisiti.

> vai a [7. Meccanismi per la sicurezza delle comunicazioni](07.md)