### 8.5.4 Politica di ritrasmissione

La presente politica di ritrasmissione DEVE essere adoperata dalla Componente Mittente, se:

1. L’attesa della *“Response”* a seguito di una *“Request”* supera il valore soglia di *timeout* definito come segue:

    ![Formula 8.5.4-1](8.5.4%20img1.png)

    dove

   - *RTS* è pari al valore soglia come indicato nella definizione di RTD nel paragrafo “[8.5.2. Indicatori di livello del servizio”](08_05_02.md).  
   - *MSG<sub>size</sub>* è la dimensione in KB della coppia di messaggi request-response relativa al servizio invocato.
   - *MSGRef<sub>size</sub>* è la dimensione in KB della coppia di messaggi request-response utilizzata per la valutazione dei target di livello del servizio.

2. A seguito di una *“Response”* viene ricevuta una risposta indicativa di un stato di malfunzionamento del servizio con uno dei seguenti HTTP Status:

    1. *“503 Service Unavailable”*
    2. *“500 Internal Server Error”*  con parametro *“code”* del body JSON pari a *“ERROR_500_007”.*

Sotto le condizioni sopra esposte la componente mittente DEVE adottare una politica di ritrasmissione con *N* tentativi e backoff incrementale del tipo 2<sup>N</sup> ore.

Il valore N  DEVE essere  N  = 3, ne consegue che posto T  il tempo di rilevazione del disservizio, la componente Mittente:

1. effettua il primo tentativo di ritrasmissione al tempo T+2 ore;
2. in caso di persistenza del disservizio,  effettua il secondo tentativo di ritrasmissione al tempo T+4 ore;
3. in caso di persistenza del disservizio,  effettua il terzo tentativo di ritrasmissione al tempo T+8 ore;
4. in caso di persistenza del disservizio, attiva la procedura di “Gestione dei Disservizi”.

> vai a [8.5. Livelli di servizio Front-office SUAP, Back-office SUAP e Enti terzi](08_05.md)
