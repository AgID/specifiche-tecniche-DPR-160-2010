### 8.5.5 Gestione dei disservizi

Qualora la componente Mittente riscontri la presenza di disservizi nel flusso di comunicazione presumibilmente imputabili alla componente Destinataria, la stessa DEVE attivare la seguente procedura di escalation per la segnalazione e gestione delle anomalie riscontrate:

1. La componente Mittente recupera i riferimenti della componente Destinataria dal Catalogo SSU.
2. La componente Mittente procede a segnalare l’anomalia riscontrata contattando la componente Destinataria ad uno dei riferimenti individuati al punto A.
3. Qualora l’anomalia segnalata determini un disservizio bloccate, la componente Destinataria DEVE individuare e fornire alla componente Mittente un workaround per garantire l’operatività del servizio nelle more della risoluzione del disservizio, ed il periodo stimato di ripristino del servizio.
4. La componente Mittente in caso di disservizio bloccante DEVE adoperare il workaround operativo fornito dalla componente Destinataria per ottemperare alle proprie esigenze di comunicazione, fino alla scadenza del periodo di ripristino del servizio comunicato dalla componente Destinataria.  

A titolo di esempio si considerano disservizi:

- Bloccante, l’impossibilità di utilizzo dell’e-service a seguito di esaurimento dei tentativi di retry previsti della relativa policy.
- Non bloccante, il mancato rispetto degli SLA previsti per gli e-service.

> vai a [8.5. Livelli di servizio Front-office SUAP, Back-office SUAP e Enti terzi](08_05.md)
