# 6.1.3. SCIA in ComUnica

Il workflow SCIA in ComUnica formalizza la circostanza in cui, ai sensi del comma 2 dell’articolo 5 del decreto della Presidenza della Repubblica 160 del 2010, la SCIA per i procedimenti *SUAP* è presentata al *Sistema camerale* contestualmente alla comunicazione unica.

Nella “Figura 5. BPMN SCIA in ComUnica” è riportato il BPMN SCIA in ComUnica.

il BPMN SCIA in ComUnica vede coinvolti:

- il *Registro delle Imprese*, che deve ricevere le evidenze delle SCIA in ComUnica 
 presentate dai *Soggetti presentatori*;
- il sistema *ComUnica* che avvia l’interazione con il *Soggetto presentatore* per raccogliere la comunicazione unica e, relativamente alla presentazione dell’istanza *SUAP*, lo reindirizza sul *Front-office SUAP* competente.
- il *Front-office SUAP*, che gestisce le interazioni con i *Soggetti presentatori* a partire dalle presentazione della istanza fino all’eventuale richiesta di conformazione o divieto di prosecuzione dell’attività;
- il *Back-office SUAP*, che coordina il *Processo SUAP* assicurando il coinvolgimento degli *Enti terzi* interessati dallo stesso;
- gli *Enti terzi*, che ricevuta l’istanza presentata dal *Soggetto presentatore* realizzano le istruttorie di propria competenza.

Il BPMN SCIA in ComUnica è speculare al BPMN SCIA semplice fatto salvo:

- l’esigenza di assicurare il coordinamento delle azioni realizzate dal sistema *ComUnica* e i *Front-office SUAP* per la presentazione dell’istanza *SUAP*;
- la sincronizzazione tra il *Front-office SUAP* ed il sistema *ComUnica* in relazione al rilascio della ricevuta realizzata da quest’ultimo.

![Figura 5. BPMN Scia in Comunica](../../../image/workflow-scia-in-comunica.svg)
Figura 5. BPMN Scia in Comunica

> vai a [6.1. Workflow dei processi di interoperabilità](06_01.md)