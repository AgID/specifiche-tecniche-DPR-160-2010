# 06.02 Protocolli di comunicazione

Per assicurare i workflow indicati al precedente paragrafo, di seguito sono riportati i protocolli di comunicazione adottati da *Front-office SUAP*, *Back-office SUAP* e *Enti terzi*, anche attraverso l’interazione con il *Catalogo SSU*.

Di seguito sono riportati i seguenti sequence diagram:

- sequence diagram generale (General-001), in cui è descritto il protocollo di comunicazione, equivalente per tutti i workflow indicati al precedente paragrafo “6.1. Workflow dei processi di interoperabilità”, e che descrive le interazioni tra i sistemi informatici coinvolti e gli utenti degli stessi sistemi al fine di assicurare la presentazione dell’istanza *SUAP*, l’eventuale correzione e il riscontro della ricevibilità dell’istanza presentata;
- sequence diagram SCIA semplice (SCIA-001), in cui è descritto il protocollo di comunicazione relativo al workflow SCIA semplice indicato al precedente paragrafo “6.1.1. SCIA semplice” e il workflow SCIA in ComUnica indicato al precedente paragrafo “6.1.3. SCIA in ComUnica”, che per le segnalazioni certificate di inizio attività  descrive le interazioni tra i sistemi informatici coinvolti e gli utenti degli stessi sistemi a partire dalla positiva verifica di ricevibilità;
- sequence diagram Autorizzazione/Domanda (Domanda Autorizzazione-001), in cui è descritto il protocollo di comunicazione relativo al workflow Autorizzazione/Domanda indicato al precedente paragrafo “6.1.2. Autorizzazione/Domanda”, che per le istanze autorizzative descrive le interazioni tra i sistemi informatici coinvolti e gli utenti degli stessi sistemi a partire dalla positiva verifica di ricevibilità.

In aggiunta ai sequence diagram indicati in precedenza sono riportati anche:

- il sequence diagram cancellazione istanza (Submitter Cancel-001), che descrive le interazioni tra i sistemi informatici coinvolti per gestire l'esplicita volontà del *Soggetto presentatore* annullare l'istanza precedentemente inoltrata.
- il sequence diagram debito informativo Registro delle Imprese (RI_InformationDebit-001) che descrive le interazioni tra componenti *Back-office SUAP* e il sistema *Registro delle Imprese* per assicurare il debito informativo del *SUAP* allo stesso.
- Il sequence diagram ritrasmissione operazione (Retry-001 e Retry-002) che descrive  il protocollo di comunicazione realizzato dal *Front-office SUAP*, ed eventualmente dal sistema ComUnica  qualora l’istanza sia presentata al *Sistema camerale* contestualmente alla comunicazione unica (Retry-002), *Back-office SUAP* e *Enti terzi*, per richiedere la ri-esecuzione dell’operazione, nel caso in cui la componente ricevente rilevi una incoerenza nei dati ricevuti dalle componente mittente.

Le successive descrizioni che accompagnano i sequence diagram non sostituiscono in alcun caso quanto formalizzato negli stessi i quali sono i soli a valere come specifiche tecniche.

Le operation indicate nei sequence diagram sono assicurate dagli e-service individuati al capitolo “8. e-service del Sistema degli Sportelli Unici”.

[6.2.1. Sequence diagram generale](06_02_01.md)

[6.2.2. Sequence diagram SCIA semplice](06_02_02.md)

[6.2.3. Sequence diagram Autorizzazione/Domanda](06_02_03.md)

[6.2.4. Sequence diagram cancellazione istanza](06_02_04.md)

[6.2.5. Sequence diagram debito informativo Registro delle Imprese](06_02_05.md)

[6.2.6. Sequence diagram ritrasmissione operazione](06_02_06.md)

> vai a [6. Processi di interoperabilità](../06.md)
