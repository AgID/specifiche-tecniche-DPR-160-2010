## 3.1. Componente informatica Front-office SUAP

Ai sensi dell’articolo 8 dell’*Allegato DPR 160/2010* i SUAP si DEVONO dotare della componente informatica *Front-office SUAP* per gestire le interazioni con i *Soggetti presentatori*.

i SUAP DEVONO assicurare che la propria componente informatica *Front-office SUAP*

rispetti le seguenti *Specifiche Tecniche*:

- modalità di comunicazione verso le altre componenti informatiche del *SSU;*
- utilizzo dei metadati registrati nella componente informatica *Catalogo SSU*.

La componente informatica *Front-office SUAP* DEVE assicurare le interazioni con i *Soggetti presentatori* delle istanze che avviano i *procedimenti SUAP* assicurando:

1. la compilazione delle istanze in relazione al *procedimento SUAP* di interesse, anche, in attuazione del comma 2 dell'articolo 5 del *DPR 160/2010*;
2. il superamento dei controlli formali automatici previsti per le *Regole di digitalizzazione dei moduli*;
3. l’integrazione delle istanze presentate per dare seguito alle richieste delle amministrazioni coinvolte nei *procedimenti SUAP*;
4. la ricezione delle comunicazioni in merito ai *procedimenti SUAP* avviati.

I *Front-office SUAP* DEVONO implementare la user experience dei propri utenti assicurando il soddisfacimento di quanto indicato all’articolo 12 dell’Allegato al DPR 160/2010 e alle altre normative nazionali ed europee vigenti sull’argomento.

L’implementazione della componente informatica *Front-office SUAP* DEVE essere conforme alla normativa vigente ed in particolare alle Linee Guida adottate da AgID ai sensi dell’articolo 71 del *CAD*.

> vai a [3. Principi generali](03.md)
