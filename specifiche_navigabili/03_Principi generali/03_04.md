## 3.4. Catalogo del Sistema Informatico degli Sportelli Unici

Ai sensi dell’articolo 11 dell’*Allegato DPR 160/2010* il Catalogo del Sistema Informatico degli Sportelli Unici (*Catalogo SSU*) DEVE assicurare:

1. la registrazione delle componenti informatiche e la gestione dei *metadati* per assicurare l’interoperabilità del *Sistema degli Sportelli Unici;*

2. la generazione dei codici unici di istanza e la tracciatura dello stato delle istanze dei *procedimenti SUAP*.

Inoltre il *Catalogo SSU* DEVE assicurare:

1. l’implementazione nel rispetto delle presenti *Specifiche Tecniche* e, più in generale, della normativa vigente ed in particolare delle Linee Guida adottate da AgID ai sensi dell’articolo 71 del CAD;
2. il supporto alle Amministrazioni competenti, ove da queste richiesto, nella predisposizione dei contenuti per il popolamento del *Catalogo SSU*;
3. relativamente ai *metadati* registrati nel *Catalogo SSU*, comprese le *regole di digitalizzazione dei moduli*, la corretta attuazione di quanto disposto nelle presenti *Specifiche Tecniche*.

> vai a [3. Principi generali](03.md)