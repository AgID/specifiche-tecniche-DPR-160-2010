## 3.6. Protocollo di comunicazione

Con *Protocollo di comunicazione* si indica la sequenza di invocazioni reciproche che le componenti informatiche *Front-office SUAP, Back-office SUAP, Enti terzi, Catalogo SSU* e, ove previsto, gli altri sistemi informatici coinvolti (ad esempio Registro delle Imprese e ComUnica) DEVONO eseguire per assicurare l’implementazione dei *Processi SUAP*.

I sistemi informatici che implementano le componenti informatiche *Front-office SUAP, Back- office SUAP, Enti terzi, Catalogo SSU* e, ove previsto, gli altri sistemi informatici coinvolti (ad esempio Registro delle Imprese e ComUnica), DEVONO dare seguito alle invocazioni reciproche nel rispetto delle:

- “Linee Guida sull’interoperabilità tecnica delle Pubbliche Amministrazioni”, adottate da AgID ai sensi della lettera b) comma 3-bis articolo 73 del CAD;
- “Linee Guida Tecnologie e standard per la sicurezza dell’interoperabilità tramite API dei sistemi informatici”, adottate da AgID ai sensi della lettera b) comma 3-bis articolo 73 e dell’articolo 51 del CAD;
- “Linee Guida sull’infrastruttura tecnologica della Piattaforma Digitale Nazionale Dati per l’interoperabilità dei sistemi informativi e delle basi di dati”, adottate da AgID ai sensi del comma 2 articolo 50-ter del CAD;

e comunque attuando quanto previsto dalle presenti *Specifiche Tecniche*.

> vai a [3. Principi generali](03.md)
