## 3.2. Componente informatica Back-office SUAP

Ai sensi dell’articolo 9 dell’*Allegato DPR 160/2010* i SUAP si DEVONO dotare della componente informatica *Back-office SUAP* per gestire le istanze dei *procedimenti SUAP* avviate su richiesta dei *Soggetti presentatori*.
i SUAP DEVONO assicurare che la propria componente informatica *Back-office SUAP* rispetti le seguenti *Specifiche Tecniche*:

- le modalità di comunicazione verso le altre componenti informatiche del *SSU*;
- utilizzo dei *metadati* registrati nella componente informatica *Catalogo SSU*.
  
La componente informatica *Back-office SUAP* DEVE assicurare la gestione delle istanze dei *procedimenti SUAP* avviate su richiesta dei *Soggetti presentatori* mediante:

1. l’applicazione dei controlli previsti per i *moduli digitali* individuati in base alla fattispecie del *procedimento SUAP* di interesse*;*
2. il supporto agli operatori SUAP per la verifica di procedibilità delle istanze presentate;
3. la comunicazione dei tempi del *procedimento SUAP* nel rispetto delle normative vigenti;
4. l’elaborazione delle richieste di integrazione degli Enti terzi al fine di assicurare l’univocità delle richieste al *Soggetto presentatore*;
5. la predisposizione, ove previsto dalla normativa, del provvedimento conclusivo delle specifiche istanze dei *procedimento SUAP*.

Inoltre l’implementazione della componente informatica *Back-office SUAP* DEVE essere conforme alla normativa vigente ed in particolare alle Linee Guida adottate da AgID ai sensi dell’articolo 71 del *CAD*.

> vai a [3. Principi generali](03.md)
