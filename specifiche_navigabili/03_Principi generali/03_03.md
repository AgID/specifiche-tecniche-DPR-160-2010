## 3.3. Componente informatica Enti terzi

Ai sensi dell’articolo 10 dell’*Allegato DPR 160/2010* gli uffici comunali diversi dal *SUAP* e le amministrazioni diverse dai Comuni coinvolti dai *procedimenti SUAP* si DEVONO dotare di proprie componenti informatiche *Enti terzi* per gestire le istanze dei *procedimenti SUAP* avviate su richiesta dei *Soggetti presentatori*.

Gli uffici comunali diversi dal SUAP e le amministrazioni diverse dai Comuni interessate dai *procedimenti SUAP* DEVONO assicurare che le proprie componenti informatiche *Enti terzi* rispettino le seguenti *Specifiche Tecniche*:

- le modalità di comunicazione verso le altre componenti informatiche del SSU;
- l’utilizzo dei metadati registrati nella componente informatica Catalogo SSU.

Le componenti informatiche *Enti terzi* assicurano la gestione delle istruttorie per dare seguito alle istanze dei *procedimenti SUAP* avviate su richiesta dei *Soggetti presentatori* garantendo:

1. l’avvio delle istruttorie di competenza sulla base delle istanze inoltrate dalle componenti informatiche di *Back-office SUAP*;

2. la selezione della documentazione dell’istanza di proprio interesse per dare seguito alle istruttorie di competenza;

3. la predisposizione delle richieste di integrazione a seguito dei controlli di merito e la predisposizione, ove previsto dalla norma, delle conclusioni (parere favorevole, diniego motivato, richiesta di conformazione, divieto di prosecuzione dell’attività delle istruttorie di competenza).

Inoltre l’implementazione della componente informatica *Enti terzi SUAP* DEVE essere conforme alla normativa vigente ed in particolare alle Linee Guida adottate da AgID ai sensi dell’articolo 71 del *CAD*.

> vai a [3. Principi generali](03.md)
