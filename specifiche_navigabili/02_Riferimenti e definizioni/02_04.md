## 2.4.	Definizioni e abbreviazioni
Di seguito si riportano le definizioni e relative abbreviazioni che sono utilizzate nelle presenti *Specifiche Tecniche*. Le abbreviazioni indicate nella seguente tabella sono referenziate nel testo delle *Specifiche Tecniche* in *corsivo*.

|Abbreviazione|Descrizione|
|---|---|
|*Back-office SUAP*| La componente informatica Back-office SUAP, di cui all’[articolo 9 dell’Allegato DPR 160/2010](https://www.normattiva.it/uri-res/N2Ls?urn:nir:stato:decreto.del.presidente.della.repubblica:2010-09-07;160!vig=2023-06-13~art9)|
|*Catalogo SSU*|	Il Catalogo del Sistema Informatico degli Sportelli Unici, di cui all’[articolo 11 dell’Allegato DPR 160/2010](https://www.normattiva.it/uri-res/N2Ls?urn:nir:stato:decreto.del.presidente.della.repubblica:2010-09-07;160!vig=2023-06-13~art11)|
|*Enti terzi* |	La componente informatica Enti terzi, di cui all’[articolo 10 dell’Allegato DPR 160/2010](https://www.normattiva.it/uri-res/N2Ls?urn:nir:stato:decreto.del.presidente.della.repubblica:2010-09-07;160!vig=2023-06-13~art10)|
|*Front-office SUAP*|	La componente informatica Front-office SUAP, di cui all’[articolo 8 dell’Allegato DPR 160/2010](https://www.normattiva.it/uri-res/N2Ls?urn:nir:stato:decreto.del.presidente.della.repubblica:2010-09-07;160!vig=2023-06-13~art8)|
|*SUAP*|Sportello Unico per le Attività Produttive|
|*Soggetti presentatori*|I soggetti che presentano le istanze necessarie ad avviare i procedimenti amministrativi.|
|*Conferenza unificata*|La Conferenza Unificata di cui all'[articolo 8 del decreto legislativo 28 agosto 1997 n. 281.](https://www.normattiva.it/uri-res/N2Ls?urn:nir:stato:decreto.legislativo:1997-08-28;281!vig=2023-06-13~art8)|
|*Moduli Unificati e Standardizzati*|I moduli approvati con Accordi in Conferenza Unificata, frutto del lavoro congiunto del Governo, delle Regioni e degli Enti locali, da utilizzare per la presentazione di istanze.|
|*Modulo digitale*|Il modulo digitale è la rappresentazione digitale della parte di istanza presentata dal Soggetto presentatore al SUAP, relativa ad un singolo procedimento.|
|*Sistema degli Sportelli Unici (in breve SSU)*|L’insieme di tutte le amministrazioni e dei loro sistemi informatici coinvolti nell’attuazione delle presenti Specifiche Tecniche.|
|*e-service*|I servizi digitali realizzati ai sensi del [CAD art. 1](https://www.normattiva.it/uri-res/N2Ls?urn:nir:stato:decreto.legislativo:2005-03-07;82!vig=2023-06-13~art1), comma 1, lettera n-quater) da un erogatore per assicurare l’accesso ai propri dati e/o l’integrazione dei propri processi attraverso l’interazione dei suoi sistemi informatici con quelli dei fruitori, trovano attuazione nell’implementazione di API.|
|*Metadati*|Le rappresentazioni digitali, memorizzate dal Catalogo SSU, della base di conoscenza unica utilizzata dalle componenti del Sistema degli Sportelli Unici.|
|*Codice univoco di istanza*|Il codice univoco assegnato ad ogni istanza presentata ai SUAP, di cui alla lettera f, comma 1 [dell’articolo 8 dell’Allegato DPR 160/2010](https://www.normattiva.it/uri-res/N2Ls?urn:nir:stato:decreto.del.presidente.della.repubblica:2010-09-07;160!vig=2023-06-13~art8), utilizzato dalle componenti informatiche Front-office SUAP, Back-office SUAP e Enti terzi.|
|*Amministrazioni certificanti*|Le amministrazioni che, in base alla normativa vigente attestano con certezza gli stati e fatti indicati nelle istanze SUAP dai Soggetti presentatori.|
|*Artefatti tecnici*|La rappresentazione formale di una porzione dei contenuti tecnici delle presenti specifiche.|
|*Ben formato dei file xml*|L’azione realizzata in maniera automatica per assicurare che un file xml rispetta l’XML schema e, ove presente, lo Schematron previsto.|
|*Fattispecie*|Dato un procedimento amministrativo e il relativo modulo per la presentazione dell’istanza, con fattispecie si individua l’esistenza di un obbligo ad avviare uno o più procedimenti amministrativi sulla base dei dati inseriti nel modulo presentato .|
|*Sistema camerale*|Sistema definito dal comma 2, [articolo 1 della Legge 29 dicembre 1993, n. 580](https://www.normattiva.it/uri-res/N2Ls?urn:nir:stato:legge:1993-12-29;580!vig=2023-06-13~art1), nel quali sono comprese: le camere di commercio italiane, le unioni regionali delle camere di commercio, l'Unione italiana delle camere di commercio, industria, artigianato e agricoltura, (anche denominata "Unioncamere"), nonché le camere di commercio italiane all'estero e estere in Italia legalmente riconosciute dallo Stato italiano.|

*Tabella 3. Definizioni e abbreviazioni*

> vai a [2. Riferimenti e definizioni](02.md)
