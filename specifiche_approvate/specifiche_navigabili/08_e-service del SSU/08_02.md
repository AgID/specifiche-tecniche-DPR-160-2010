## 8.2. Metadati per istanziazione dei protocolli di comunicazione

Il *Catalogo SSU* conserva e rende disponibile i *metadati*, registrati dalle *Amministrazioni competenti*, relativi alle regole per lo scambio informatico delle informazioni tra *Front-office SUAP*, *Back-office SUAP* e *Enti terzi* al fine di attuare i protocolli di comunicazione indicati al paragrafo “6.2. Protocolli di comunicazione”.

I *metadati* delle regole per lo scambio informatico delle informazioni descrivono in formato digitale:

- i regimi amministrativi applicati dai procedimenti amministrativi;  
- l’elenco dei procedimenti amministrativi avviati su istanza del *Soggetto presentatore* (ad esempio avvio di esercizio di vicinato) e per ciascuno di essi:
  - il regime amministrato applicato;
  - il *modulo digitale* che DEVE essere utilizzato;
  - gli allegati che il *Soggetto presentatore* PUÒ / DEVE presentare;
  - l’ufficio dell’Ente terzo competente che DEVE essere coinvolto per dare seguito allo specifico procedimento amministrativo;
- *per i moduli digitali* e gli allegati, ove strutturati, gli XML schema e gli Schematron che descrivono le *Regole di digitalizzazione dei moduli* che i *Front-office SUAP* applicano;
- le *fattispecie* dei procedimenti amministrativi (ad esempio avvio di esercizio di vicinato con vendita di alimentari che determina l’obbligatorietà della notifica sanitaria), e per esse:
  - per i *moduli digitali* l’eventuale phase dello Schematron che i *Front-office SUAP* DEVONO applicare per la verifica del ben formato degli XML;
  - le fattispecie degli altri procedimenti amministrativi che POSSONO / DEVONO essere avviati;  
- per i *SUAP* e gli *Enti terzi* i riferimenti ai sistemi informatici che gli stessi hanno qualificato ai sensi dell’articolo 6 e 7 dell’Allegato DPR 160/2010.

![*Figura 13. Modello E-R dei dati gestiti dal Catalogo SSU per registrare le regole per lo scambio informatico delle informazioni*](/image/modello-concettuale-catalogo-SSU.svg)
_*Figura 13. Modello E-R dei dati gestiti dal Catalogo SSU per registrare le regole per lo scambio informatico delle informazioni*_

La “Figura 13. Modello E-R dei dati gestiti dal Catalogo…” riporta il modello entità-relazione dei *metadati* mantenuti dal *Catalogo SSU*, nel dettaglio sono identificate le entità:

- “Regime amministrativo”, caratterizzata dagli attributi:
  - id, identificativo univoco
  - ver, versione
- “Procedimento”, caratterizzata dagli attributi:
  - id, identificativo univoco
  - ver, versione  
  - tipologia, la tipologia dell’attività (ad esempio esercizio di vicinato)
  - evento della vita, l’evento della vità dell'attività (ad esempio apertura)
  - ambito territoriale, l’ambito territoriale in cui il procedimento amministrativo è applicato (ad esempio regionale, provinciale o comunale)
- “Modulo”, caratterizzata dagli attributi:
  - id, identificativo univoco
  - ver, versione  
- “Allegato”, caratterizzata dagli attributi:
  - id, identificativo univoco
  - ver, versione
- “XSD”, caratterizzata dagli attributi:
  - id, identificativo univoco
  - ver, versione
- “Schematron”, caratterizzata dagli attributi:
  - id, identificativo univoco
  - ver, versione
- “Fattispecie procedimento”, caratterizzata dagli attributi:
  - id, identificativo univoco
  - ver, versione
  - fattispecie, nome della fattispecie del procedimento amministrativo
- “Struttura ente”, caratterizzata dagli attributi:
  - id, identificativo univoco
  - ver, versione
  - codice IPA, codice IPA dell’amministrazione della struttura
  - Classe, classe dell’amministrazione (ad esempio ASL,VVF, Ufficio Comune, …)
  - desc, descrizione della struttura dell’amministrazione
- “sistema ET”, caratterizzata dagli attributi:
  - id, identificativo univoco
  - ver, versione
  - Riferimento Telematico, il riferimento telematico del sistema informatico
- “Sportello SUAP”, caratterizzata dagli attributi:
  - id, identificativo univoco
  - comune, Comune responsabile del SUAP
- “sistema BO”, caratterizzata dagli attributi:
  - id, identificativo univoco
  - ver, versione
  - Riferimento Telematico, il riferimento telematico del sistema informatico
- “sistema FO”, caratterizzata dagli attributi:
  - id, identificativo univoco
  - ver, versione
  - Riferimento Telematico, il riferimento telematico del sistema informatico

e le relazioni:

- “Procedimento Regime”, tra “Procedimento” e “Regime”, che esprime il regime amministrativo applicato dallo specifico procedimento amministrativo applicato in uno specifico ambito territoriale, la relazione è caratterizza dall'attributo:
  - tempi, i tempi amministrativi del procedimento amministrativo;
- “Modulo Procedimento”, tra “Procedimento” e “Modulo”, che individua il modulo da applicare allo specifico procedimento amministrativo applicato in uno specifico ambito territoriale;
- “Allegati Procedimento”, tra “Procedimento” e “Allegato”, che individua gli allegati previsti per uno specifico procedimento amministrativo, la relazione è caratterizza dall'attributo:
  - Opzionale, ad indicare l’obbligatorietà o meno dell’allegato;
- “Regole Validazione”, tra “Allegato”, “XSD” e “Schematron” o “Modulo”, “XSD” e “Schematron”, che individua per *i moduli digitali* e gli allegati strutturati l’XSD e l’eventuale Schematron da utilizzare per il ben formato dei file xml;
- “Procedimento Fattispecie”, tra “Procedimento” e “Fattispecie procedimento”, che registra la relazione tra procedimenti e relative *fattispecie*;
- “Endoprocedimento”, tra “Fattispecie procedimento” e “Fattispecie procedimento”, che individua le fattispecie dei procedimento amministrativi (indicati con la dizionare secondari) che POSSONO / DEVONO essere avviati con la fattispecie del procedimento avviato (indicato con la dizione primario), la relazione è caratterizza dall'attributo:
  - Opzionale, ad indicare l’obbligatorietà o meno della fattispecie del procedimento amministrativo secondario;
- “Competenza Procedimento”, tra “Procedimento” e “Struttura Ente”, che individua la struttura dell'amministrazione da coinvolgere,  la relazione è caratterizza dall'attributo:
  - comune, che individua il Comune dove il procedimento amministrativo è avviato;
- “Implementazione”, tra “Struttura Ente” e “sistema ET”, che individua il sistema informatico utilizzato dalla struttura dell’ente;
- “Implementazione”, tra “Sportello SUAP”, “sistema BO” e “sistema FO”, che individua, rispettivamente il sistema informatico informatico *Back-office SUAP* e il  sistema informatico *Front-office SUAP* utilizzato dal SUAP.

Il modello entità-relazione dei *metadati* mantenuti dal *Catalogo SSU* non riporta gli attributi operativi necessari alla sua implementazione.

> vai a [8. e-service del Sistema degli Sportelli Unici](08.md)
