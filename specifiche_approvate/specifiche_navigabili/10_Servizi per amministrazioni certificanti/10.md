# 10. Servizi resi disponibili dalle Amministrazioni certificanti

Il principio *once only* prevede che il cittadino debba fornire una sola volta le proprie informazioni alla pubblica amministrazione.

L’attuazione del principio richiede che i dati trattati da una pubblica amministrazione siano resi accessibili e fruibili alle amministrazioni quando l'utilizzazione degli stessi dati sia  necessaria per lo svolgimento dei compiti istituzionali dell'amministrazione richiedente.

In tale ottica si colloca il regolamento (UE) 2018/1724 che istituisce uno sportello digitale unico per l’accesso a informazioni, procedure e servizi di assistenza e di risoluzione dei problemi e, a livello nazionale, le indicazioni date dagli articoli 50 e 52 del decreto legislativo 7 marzo 2005, n. 82.

Altresì nel vigente Piano Triennale per l’informatica nella Pubblica Amministrazione Aggiornamento 2021-2023, al capitolo 1. Servizi si spiega che “per semplificare e agevolare l'utilizzo del servizio è necessario favorire l’applicazione del principio *once only*, richiedendo agli utenti i soli dati non conosciuti dalla Pubblica Amministrazione e, per questi, assicurandone la validità ed efficacia probatoria nei modi previsti dalla norma, anche attraverso scambi di dati nei modi previsti dal Modello di Interoperabilità per la PA”.

Considerato che nel *Sistema degli Sportelli Unici* vi è l’esigenza dei *Front-office SUAP* di certificare i dati presentati nelle istanze, quanto premesso fa sì che sia necessario rendere accessibili e fruibili al *Front-office SUAP* i dati in possesso delle pubbliche amministrazioni.

Per rendere questo possibile è necessario individuare le amministrazioni certificanti da coinvolgere, al fine di definire le modalità di fruizione dei dati in loro possesso.

La gestione delle predette attività sarà svolta dal *Gruppo tecnico* indicato dall’articolo 5 dell’Allegato del decreto del Presidente della Repubblica 7 settembre 2010, n. 160 congiuntamente con le amministrazioni interessate.

Per dare seguito alla necessità espressa in precedenza il *Gruppo Tecnico* DEVE costantemente provvedere, di concerto con le amministrazioni interessate, a dare seguito alle attività indicate nella seguente “Figura 15. Processo per la definizione dei servizi resi disponibili dalle…”.
 
![Figura 15. Processo per la definizione dei servizi resi disponibili dalle amministrazioni certificati](../../image/workflow-API-certificazione-dati.png)


*Figura 15. Processo per la definizione dei servizi resi disponibili dalle amministrazioni certificati*

Il Processo per la definizione dei servizi resi disponibili dalle amministrazioni certificanti prevede:
1.	il Gruppo Tecnico e le amministrazioni che realizzano la componente *Front-office SUAP* (nella figura Amministrazioni *SUAP*) DEVONO analizzare le esigenze di certificazione dei dati presenti nelle istanze *SUAP*;
2.	il Gruppo Tecnico DEVE individuare le Amministrazioni certificati che possono certificare i dati presenti nelle istanze *SUAP*;
3.	il Gruppo Tecnico e le Amministrazioni certificanti DEVONO verificare la possibilità di automatizzare il processo di certificazione dei dati presenti nelle istanze *SUAP*, in caso di riscontro positivo DEVONO effettuare il co-desing delle API per la definizione degli e-service necessari nel rispetto delle:
    -   “Linee Guida sull’interoperabilità tecnica delle Pubbliche Amministrazioni”, adottate ai sensi della lettera b) comma 3-bis articolo 73;
    -   “Linee Guida Tecnologie e standard per la sicurezza dell’interoperabilità tramite API dei sistemi informatici”, adottate ai sensi lettera b) comma 3-bis articolo 73 e dell’articolo 51; 
4.	le Amministrazioni certificanti DEVONO provvedere alla registrazione in PDND interoperabilità degli e-service definiti nel rispetto delle:
    -   “Linee Guida sull’infrastruttura tecnologica della Piattaforma Digitale Nazionale Dati per l’interoperabilità dei sistemi informativi e delle basi di dati”, adottate ai sensi del comma 2 dell’articolo 50-ter;
garantendo nei “requisiti di fruizione” l’accessibilità e fruibilità ai *Front-office SUAP*;
5.	le amministrazioni che realizzano la componente *Front-office SUAP* DOVREBBERO:
    -   effettuare la “richiesta di fruizione” agli e-service registrati dalle Amministrazioni certificanti tramite la PDND interoperabilità;
    -   effettuare un’analisi del rischio per la finalità di certificazione dei dati presenti nelle istanze *SUAP* per abilitare la fruizione dell’e-service da parte del proprio *Front-office SUAP*;

    nel rispetto delle:    
    - “Linee Guida sull’infrastruttura tecnologica della Piattaforma Digitale Nazionale Dati per l’interoperabilità dei sistemi informativi e delle basi di dati”, adottate ai sensi del comma 2 dell’articolo 50-ter.

    > vai a [Indice](../indice.md)
