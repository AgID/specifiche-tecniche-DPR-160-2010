## 7.2. Integrità e non ripudio dei dati scambiati tra Front-office SUAP, Back-office SUAP e Enti terzi

Le componenti *Front-office SUAP*, *Back-office SUAP* e *Enti terzi* per assicurare l'integrità e non ripudio dei dati scambiati DEVONO:

- [REQ_08]	costituire un trust nel rispetto delle *Linee Guida Tecnologie e standard per la sicurezza dell’interoperabilità tramite API dei sistemi informatici*, adottate ai sensi lettera b) comma 3-bis articolo 73 e dell’articolo 51 del CAD, e nello specifico applicando quanto indicato al Capitolo 6 “Costituzione trust tra soggetti interessati” delle stesse Linee Guida;
- [REQ_09]	*i Front-office SUAP*, relativamente alle istanze presentate, assicurare la non ripudiabilità da parte degli *Soggetti presentatori* applicando quanto disposto dall’articolo 65 del CAD;
- [REQ_10]	applicare il pattern di sicurezza [INTEGRITY_REST_01] Integrità del payload messaggio REST previsto dalle *Linee Guida sull’interoperabilità tecnica delle Pubbliche Amministrazioni*, adottate da AgID ai sensi della lettera b) comma 3-bis articolo 73 del CAD per assicurare l'integrità dei dati scambiati e la certezza della fonte degli stessi.

Gli e-service definiti nel capitolo “8. e-service del Sistema degli Sportelli Unici” soddisfano i precedenti requisiti.

> vai a [7. Meccanismi per la sicurezza delle comunicazioni](07.md)