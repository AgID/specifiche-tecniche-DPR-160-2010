## 7.1. Recupero delle istanze presentate dai soggetti presentatori tra Front-office SUAP, Back-office SUAP e Enti terzi

I *Soggetti presentatori, attraverso il Front-office SUAP*, presentano le istanze assicurando il popolamento dei *moduli digitali* nel rispetto delle *Regole di digitalizzazione dei moduli* in relazione al *Processo SUAP* da avviare.

I *Front-office SUAP* al momento del popolamento dei *moduli digitali* da parte del *Soggetto presentatore* e prima di avviare il relativo *Processo SUAP* DEVONO assicurare la corretta applicazione delle *Regole di digitalizzazione dei moduli*.

I *Front-office SUAP*, fatta salva l’autonomia nella realizzazione della user-experience, per assicurare la presentazione di istanze da parte dei *Soggetti presentatori* in conformità alle Linee Guida adottate da AgID ai sensi del CAD in merito alla realizzazione di servizi digitali delle PA, DEVONO, relativamente ai *moduli digitali*, provvedere alla generazione di file XML ben formati e validati rispetto agli XSD e Schematron definiti per le *Regole di digitalizzazione dei moduli* associate al *Processo SUAP* avviato.

Per assicurare il trasferimento delle istanze tra *Front-office SUAP*, *Back-office SUAP* e *Enti terzi*:

- [REQ_06] 	un *Front-office SUAP* DEVE dare evidenza al *Back-office SUAP* interessato della disponibilità dei *moduli digitali* relativi alla singola istanza ed assicurare l’accesso agli stessi;
- [REQ_07]	un *Back-office SUAP* DEVE dare evidenza agli *Enti terzi* interessati della disponibilità dei *moduli digitali* relativi alla singola istanza ed assicurare l’accesso agli stessi.

Le operazioni degli e-service definiti ai paragrafi “8.2.1. e-service Front-office SUAP, 8.2.2. e-service Back-office SUAP” e “8.2.3. e-service Enti terzi” assicurano il soddisfacimento dei requisiti indicati in precedenza.

> vai a [7. Meccanismi per la sicurezza delle comunicazioni](07.md)